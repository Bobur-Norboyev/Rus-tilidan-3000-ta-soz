OT SO‘Z TURKUMLARI

Rus tilini o‘rganishga kirishgan barcha do‘stlarimizni ushbu ilovada qutlaymiz! 
 
Nihoyat, o‘rganish uchun sodda va qulay bo‘lgan uslub orqali rus tilini o‘rgatishga bel bog‘ladik. Aslida, rus tili o‘zbekistonliklar uchun begona emas. Ammo, o‘rganish borasidagi aniq va lo‘nda yo‘riqnomalarning kamligi tufayli siz shu paytgacha bu tilni mukammal bila olmagan bo‘lishingiz mumkin.  
 
Lekin, kayfiyatni tushirmang. Mazkur ilova orqali hech kimdan kam bo‘lmagan tarzda rus tilini o‘zlashtirib olasiz. Bu uslub Rossiya Federal ta’lim agetligi tomonidan tasdiqlangan va Ural Davlat universitetida amaliyotda qo‘llanilgan. 
 
Biz sizga uni oson ko‘rinishda taqdim etamiz.  
 
Boshladik ... 
 
JONLI VA JONSIZ OTLAR 
 
Rus tilida odamlar va hayvonlarga nisbatan ishlatiladigan otlarni jonli otlar deb atashadi. Ular [Кто это?] savoliga javob beradi. Qolgan barcha otlar jonsiz otlar deyiladi. Ular [Что это?] savoliga javob beradi.  
 
Quyidagilarga e’tibor qiling: 
 
– Кто это? - Это студент. 
– Кто это? - Это студенты. 
– Что это? - Это газета. 
– Что это? - Это газеты. 
– Кто это? - Это кошка. 
– Кто это? - Это кошки. 
 
OTLARNING RODLARI 
 
Rus tilida ot so‘z turkumlari uchta rodga bo‘linadi. Uni toifa desa ham bo‘ladi. Demak, ular: Mujskoy rod, Jenskiy rod va Sredniy rod. 
 
1. Mujskoy rod. Mujskoy rodda ko‘pincha so‘zlarning oxirgi harflari undosh tovushlar bilan yakunlanadi.  
 
Дом, Стол, Мяч, Николай 
 
2. Jenskiy rod. Jenskiy rodda ko‘paincha so‘zlar [-а, -я] harflari bilan yakunlanadi.  
 
Вода, Школа, История, Тётя 
 
3. Sredniy rod. Sredniy rodda ko‘pincha so‘zlar [-о, -е] harflari bilan yakunlanadi.  
 
Окно, Море, Здание, Копье 
 
ESLAB QOLING! 
 
Agar biror so‘z [ь] yumshatish belgisi bilan tugasa u - mujskoy yoki jenskiy rod bo‘lishi mumkin. 
 
Mujskoy rod: день, словарь, апрель, учитель 
Jenskiy rod: тетрадь, жизнь, мать, дочь 
 
Rus tilida mujskoy rodda ham bir xil so‘zlar [-а, -я] bilan tugashi mumkin. Masalan: папа, дедушка, дядя, юноша, Саша, Паша, Дима. 
 
Agar so‘zlar [–mya] qo‘shimchasi bilan tugasa ular sredniy rodga kiradi. Masalan: Имя, время, пламя, знамя, семя 
 
MASHQ QILAMIZ 
 
Quyidagi so‘zlarning oxirgi qo‘shimchasiga qarab rodlarga ajratib chiqing. Ya’ni ulardan qaysi biri mujskoy rod, qaysi biri jenskiy rod va nihoyat qaysi biri sredniy rodligini aniqlang. 
 
а) ручка, газета, урок, слово, буква, предложение 
б) комната, стол, стул, шкаф, лампа, телефон, радио, полка 
в) город, улица, машина, море, река, мост, магазин, дом 
г) родина, Москва, Турция, Америка, Стамбул, Лондон 
д) месяц, неделя, год 
е) костюм, плащ, пальто, рубашка, юбка, платье, сумка 
ж) хлеб, чай, молоко, кофе, яблоко, яйцо 
з) понедельник, вторник, среда, четверг, пятница, суббота, воскресенье 
и) нож, вилка, ложка, тарелка, стакан 
к) мужчина, женщина, мать, отец, дочь, сын, муж, жена, сестра, брат, семья. 
 
Mana bu matnga e’tibor qiling va uni o‘zingiz ustingizda takrorlang. Unda [Кто?] va [Что?] savollariga aniq javob berilgan. 
 
– Что это? Это книга? – Да, это книга. (Нет, это не книга, а словарь). 
– Что это? Это стол? – Да, это стол. (Нет, это не стол, а стул). 
– Что это? Это окно? – Да, это окно. (Нет, это не окно, дверь). 
– Кто это? Это папа? – Да, это он. (Нет, это не он). 
– Кто это? Это мама? – Да, это она. (Нет, это не она). 
– Кто это? Это дедушка? – Да, это он. (Нет, это не он). 
– Кто это? Это бабушка? – Да, это она. (Нет, это не она). 
– Кто это? Это девочка? – Да, это она. (Нет, это не она). 
– Кто это? Это мальчик? – Да, это он. (Нет, это не он). 
– Кто это? Это девушка? –Да, это она. (Нет, это не она). 
– Кто это? Это юноша? – Да, это он. (Нет, это не он)."

